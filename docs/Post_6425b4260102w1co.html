
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>经典告诉你为什么有的人学佛后反而倒霉了？</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>经典告诉你为什么有的人学佛后反而倒霉了？</h2>
                <p>By: <em>分明子</em> 原文发布于：<em>2015-11-28 12:16:32</em></p>
                    
		<div id="sina_keyword_ad_area2" class="articalContent   newfont_family">
			经典告诉你为什么有的人学佛后反而倒霉了？
<div>&#8203;<br /></DIV>
<div>《金刚经》：<br /></DIV>
<div>
复次须菩提，善男子善女人受持读诵此经，若为人轻贱，是人先世罪业应堕恶道，以今世人轻贱故，先世罪业则为消灭，当得阿耨多罗三藐三菩提。<br />
</DIV>
<div>&#8203;<br /></DIV>
<div>《大般涅槃经卷第十五》：<br /></DIV>
<div>是人今世恶业成就，或因贪欲瞋恚愚痴，是业必应地狱受报。是人直以修身修戒修心修慧，现世轻受，不堕地狱。<br /></DIV>
<div>
云何是业能得现报？忏悔发露所有诸恶，既悔之后更不敢作，惭愧成就故，供养三宝故，常自呵责故，是人以是善业因缘，不堕地狱，<br /></DIV>
<div>
现世受报，所谓头痛、目痛、腹痛、背痛、横罗死殃、呵责、骂辱、鞭杖、闭系、饥饿、困苦，受如是等现世轻报，是名为知。<br /></DIV>
<div>云何为见？菩萨摩诃萨见如是人不能修习身戒心慧，造少恶业，<br /></DIV>
<div>此业因缘应现受报。是人少恶，不能忏悔，不自呵责，不生惭愧，无有怖惧，是业增长，地狱受报，是名为见。<br /></DIV>
<div>&#8203;<br /></DIV>
<div>《阿难问事佛吉凶经》：<br /></DIV>
<div>阿难白佛言：有人事佛得富贵谐偶者，有衰耗不谐偶者，云何不等同耶？愿天中天普为说之。<br /></DIV>
<div>
佛告阿难：有人奉佛，从明师受戒，专信不犯。精进奉行，不失所受。形像鲜明，朝暮礼拜。恭敬然灯，净施所安。不违道禁，斋戒不厌。心中欣欣，<br />
</DIV>
<div>常为诸天善神拥护。所向谐偶，百事增倍，为天龙鬼神众人所敬，后必得道。是善男子善女人，真佛弟子也。<br /></DIV>
<div>&#8203;<br /></DIV>
<div>不如法学佛者<br /></DIV>
<div>
有人事佛，不值善师，不见经教。受戒而已，示有戒名，愦塞不信，违犯戒律，乍信乍不信，心意犹豫。亦无经像恭恪之心，既不烧香然灯礼拜，恒怀狐疑。嗔恚骂詈，恶口嫉贤。又不六斋，杀生趣手。不敬佛经，持着弊箧衣服不净之中，或着妻子床上不净之处，或持挂壁，无有座席恭敬之心，与世间凡书无异。<br />
</DIV>
<div>
若疾病者，狐疑不信，便呼巫师，卜问解奏，祠祀邪神。天神离远，不得善护。妖魅日进，恶鬼屯门。令之衰耗，所向不谐。或从宿行恶道中来，现世罪人也，非佛弟子，死当入泥犁中被拷掠治。<br />
</DIV>
<div>
由其罪故，现自衰耗，后复受殃，死趣恶道，展转受痛，酷不可言，皆由积恶，其行不善。愚人盲盲，不思宿行因缘所之，精神报应，根本从来，谓言事佛致是衰耗。<br />
</DIV>
<div>转载自【南无佛】的博客<br /></DIV>							
		</div>
						
                <p><a href="index.html">返回目录</a></p>
            </body>
        </html>