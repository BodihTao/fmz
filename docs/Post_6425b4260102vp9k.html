
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>般若波罗蜜多咒超级强大！统摄一切法门！资料集锦</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>般若波罗蜜多咒超级强大！统摄一切法门！资料集锦</h2>
                <p>By: <em>分明子</em> 原文发布于：<em>2015-06-10 10:34:27</em></p>
                    
		<div id="sina_keyword_ad_area2" class="articalContent   newfont_family">
			<p>一、般若波罗蜜多咒是什么？<br /></P>
<p>
&nbsp;<wbr>&nbsp;<wbr>&nbsp;<wbr>&nbsp;<wbr>&nbsp;<wbr>&nbsp;<wbr>
1、摘自《心经》<a href="http://photo.blog.sina.com.cn/showpic.html#blogid=6425b4260102vp9k&url=http://album.sina.com.cn/pic/001PHUPQgy6SX2g1IqA98" TARGET="_blank"><img  src ="http://s9.sinaimg.cn/mw690/001PHUPQgy6SX2g1IqA98&amp;690" WIDTH="391" HEIGHT="567" NAME="image_operate_81331433907576414"  ALT="般若波罗蜜多咒超级强大！统摄一切法门！资料集锦"  TITLE="般若波罗蜜多咒超级强大！统摄一切法门！资料集锦" /></A><br />
<br />
<br /></P>
<p>
故知般若波罗蜜多，是大神咒，是大明咒，是无上咒，是无等等咒，能除一切苦，真实不虚。故说般若波罗蜜多咒，即说咒曰：<br /></P>
<p>揭谛揭谛　波罗揭谛　波罗僧揭谛　菩提萨婆诃<br /></P>
<p>2、摘自《大乘理趣六波罗蜜多经》<br /></P>
<p>第六智慧波罗蜜多菩萨说真言曰　南谟薄伽伐谛曳(一合二）揭谛揭谛(二)波罗揭谛(三)波罗僧揭谛(四)冒地莎诃。<br /></P>
<p>3、摘自《佛说陀罗尼集经》<br /></P>
<p>般若大心陀罗尼：<br /></P>
<p>跢侄他(一)揭帝揭帝(二)波罗揭帝(三)波啰僧揭帝(四)菩提(五)莎诃(六)<br /></P>
<p>二、“般若波罗蜜多”统摄一切法门<br /></P>
<p>摘自《大般若波罗蜜多经》<br /></P>
<p>
于四众中宣说般若波罗蜜多，心无怯怖不为一切论难所伏。所以者何？彼由如是甚深般若波罗蜜多大神咒王所护持故，又此般若波罗蜜多秘密藏中具广分别一切法故，谓善法、非善法，有记法、无记法，有漏法、无漏法，有为法、无为法，世间法、出世间法，共法、不共法，声闻法、独觉法、菩萨法、如来法，诸如是等无量无边差别法门皆入此摄。又由如是诸善男子、善女人等善住内空乃至无性自性空，都不见有能论难者，亦不见有所论难者，亦不见有所说般若波罗蜜多。以是故，憍尸迦，此善男子、善女人等，由深般若波罗蜜多大神咒王所护持故，不为一切异学论难之所屈伏。<br />
</P>
<p>三、统摄布施持戒忍辱精进禅定5大波罗蜜多！<br /></P>
<p>摘自《大般若波罗蜜多经》<br /></P>
<p>
佛告庆喜：“要由回向一切智智，而修布施广说乃至一切相智，乃可名为真修布施波罗蜜多广说乃至一切相智。是故我说第六般若波罗蜜多能与前五波罗蜜多广说乃至一切相智为尊为导，故我但广称赞般若波罗蜜多名字功德。”<br />
</P>
<p>摘自《佛说佛母出生三法藏般若波罗蜜多》<br /></P>
<p>
尔时帝释天主复白佛言。希有世尊。此甚深般若波罗蜜多。善男子善女人受持读诵者。于现世中获如是功德。云何世尊。若人受持此般若波罗蜜多。而能摄诸波罗蜜多不。佛言。憍尸迦如是。若人受持此般若波罗蜜多。即能摄诸波罗蜜多。憍尸迦。此般若波罗蜜多。若人受持读诵者。所有功德广大甚深。汝当谛听。如善作意。当为汝说。帝释天主言。善哉世尊。愿为宣说。佛言。憍尸迦。我此般若波罗蜜多法门。不为一切恶法损恼破坏。若诸恶法起时欲生损恼。彼法即当渐自销灭。虽复暂起而不为害。何以故。憍尸迦当知。此善男子善女人。以受持读诵般若波罗蜜多功德力故。恶法虽生而自销灭。憍尸迦。譬如世间有诸毒蛇周行求食。见诸小虫即欲食啖。是时有药名为末只能销诸毒。而彼小虫即诣药所。是时毒蛇闻是药气即自退还。彼诸小虫不为所食。何以故。此末只药能销诸毒。憍尸迦。善男子善女人亦复如是。于此般若波罗蜜多受持读诵。自所宣说或为他说如说修行。是人不为一切恶法所能伤害恶法虽生即自销灭。何以故。当知皆是般若波罗蜜多功德力故。在在处处无所动转。般若波罗蜜多。能除贪等一切烦恼。而能趣证无上涅盘。憍尸迦。若有受持读诵此般若波罗蜜多者。彼四大天王。帝释天主。大梵天王。乃至诸佛菩萨。常护是人令无衰恼。<br />
</P>
<p>四、般若波罗蜜多功德甚深广大！！<br /></P>
<p>--摘自《大般若波罗蜜多经》<br /></P>
<p>
......若善男子、善女人等能于般若波罗蜜多，至心听闻、受持、读诵，当得现世种种饶益，谓诸毒药、水火、刀兵、灾横、疾疫皆不能害。若遭官事怨贼逼迫，至心诵念甚深般若波罗蜜多，若至其所终不为彼谴罚加害，欲求其短皆不能得......<br />
</P>
<p>
......若善男子、善女人等书此般若波罗蜜多大神咒王，置清净处供养恭敬、尊重赞叹，虽不听闻、受持、读诵、精勤修学、如理思惟，亦不为他开示分别，而此住处国邑王都人非人等，不为一切灾横疾疫之所伤害。何以故？憍尸迦，如是般若波罗蜜多大神咒王随所住处，为此三千大千世界及余十方无边世界所有四大王众天乃至色究竟天并诸龙神、阿素洛等，常来守护，供养恭敬、尊重赞叹，不令般若波罗蜜多大神咒王有留难故。憍尸迦，是善男子、善女人等，但书般若波罗蜜多大神咒王，置清净处供养恭敬、尊重赞叹，尚获如是现法利益，况能听闻、受持、读诵、精勤修学、如理思惟，及广为他开示分别！当知是辈功德无边，速证菩提利乐一切......<br />
</P>
<p>
“复次，憍尸迦，若善男子、善女人等于此般若波罗蜜多甚深经典，不离一切智智心，以无所得为方便，至心听闻、受持、读诵、精勤修学、如理思惟、书写、解说、广令流布，是善男子、善女人等随所居止国土、城邑、人及非人，不为一切灾横疾疫之所伤害。何以故？憍尸迦，是善男子、善女人等随所住处，为此三千大千世界及余十方无量无数无边世界，所有四大王众天乃至色究竟天，并诸龙、神、阿素洛等，常来守护、恭敬供养、尊重赞叹，不令般若波罗蜜多大神咒王有留难故。<br />
</P>
<p>
“复次，憍尸迦，若善男子、善女人等书此般若波罗蜜多大神咒王，置清净处恭敬供养、尊重赞叹，虽不听闻、受持、读诵、精勤修学、如理思惟，亦不为他开示分别，而此住处国邑、王都、人非人等不为一切灾横疾疫之所伤害。何以故？憍尸迦，如是般若波罗蜜多大神咒王随所住处，为此三千大千世界及余十方无量无数无边世界，所有四大王众天乃至色究竟天并诸龙神、阿素洛等，常来守护、恭敬供养、尊重赞叹，不令般若波罗蜜多大神咒王有留难故。<br />
</P>
<p>
“憍尸迦，是善男子，善女人等但书般若波罗蜜多大神咒王，置清净处恭敬供养、尊重赞叹，尚获如是现法胜利，况能听闻、受持、读诵、精勤修学、如理思惟，及广为他开示分别！当知是辈功德无边，速证菩提饶益一切。<br />
</P>
<p>
若善男子、善女人等怖畏怨家、恶兽、灾横、厌祷、疾疫、毒药、咒等，应书般若波罗蜜多大神咒王，随多少分香囊盛贮置宝筒中，恒随逐身供养恭敬、尊重赞叹，诸怖畏事皆自销除，天、龙、鬼、神常守护故。<br />
</P>
<p>--摘自《佛说佛母出生三法藏般若波罗蜜多经》<br /></P>
<p>
复次憍尸迦。若善男子善女人。受持读诵此般若波罗蜜多者。是人常出信顺语言。柔软语言。白净语言。不杂语言。不生忿怒。不为我慢所覆。常生慈心。不起恨恚忿等烦恼不令增长。彼善男子善女人常作是念。我为趣求阿耨多罗三藐三菩提故。于损恼法不应生嗔。何以故。嗔法若生诸根变异。调善色相非所和合。作是念已安住正念。憍尸迦。彼善男子善女人。以受持读诵般若波罗蜜多故。于现世中获如是功德。<br />
</P>
<p>五、般若波罗蜜多为什么要称为大明咒、无上咒、无等等咒<br /></P>
<p>--摘自《大智度论》<br /></P>
<p>问曰：释提桓因何以故名般若为大明咒？<br /></P>
<p>答曰：诸外道圣人，有种种咒术，利益民人；诵是咒故，能随意所欲，使诸鬼神。诸仙人有是咒故，大得名声，人民归伏。<br /></P>
<p>
贵咒术故，是以帝释白佛言：诸咒术中，般若波罗蜜是大咒术。何以故？能常与众生道德乐故。余咒术乐因缘，能起烦恼，又不善业故，堕三恶道。<br />
</P>
<p>
复次，余咒术能随贪欲、瞋恚，自在作恶；是般若波罗蜜咒，能灭禅定、佛道、涅槃诸着，何况贪恚粗病！是故名为大明咒、无上咒、无等等咒。<br />
</P>
<p>复次，是咒能令人离老、病、死，能立众生于大乘，能令行者于一切众生中最大，是故言大咒。能如是利益故，名为无上。<br /></P>
<p>先有仙人所作咒术，所谓能知他人心咒，名抑叉尼；<br /></P>
<p>能飞行变化咒，名揵陀梨；<br /></P>
<p>能住寿过千岁万岁咒，于诸咒中无与等。于此无等咒术中，般若波罗蜜过出无量故，名无等等。<br /></P>
<p>复次，诸佛法名无等，般若波罗蜜得佛因缘故，言无等等。<br /></P>
<p>复次，诸佛于一切众生中名无等，是般若咒术，佛所作故，名无等等咒。<br /></P>
<p>
摘自佛门网http://www.fomen123.com/fo/jingdian/xinjing/ssbr/9052.html<br />

&nbsp;<wbr>&nbsp;<wbr>&nbsp;<wbr> 转载自网络</P>							
		</div>
						
                <p><a href="index.html">返回目录</a></p>
            </body>
        </html>