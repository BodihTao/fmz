
        <html>
            <head>
                <meta http-equiv=""Content-Type"" content=""text/html; charset=utf-8"" />
                <title>永嘉大师证道歌</title>
                <link href=""http://simg.sinajs.cn/blog7style/css/conf/blog/article.css""
                      type=""text/css"" rel=""stylesheet"" />
            </head>
            <body>
                <h2>永嘉大师证道歌</h2>
                <p>By: <em>分明子</em> 原文发布于：<em>2019-03-07 17:31:02</em></p>
                    
		<div id="sina_keyword_ad_area2" class="articalContent   newfont_family">
			<div ABTYPE="abarticle"><img ABTYPE="abhead" ABDATA="{&quot;postersrc&quot;:&quot;http:\/\/s1.sinaimg.cn\/large\/001PHUPQzy7s6cXlXjpa7&quot;,&quot;auther_name&quot;:&quot;分明子&quot;,&quot;poster_title&quot;:&quot;永嘉大师证道歌&quot;}"  src ="http://s1.sinaimg.cn/large/001PHUPQzy7s6cXlXjpa7"  ALT="永嘉大师证道歌" />
<p ABTYPE="abdesc"></P>
<img ABTYPE="abimg" ABDATA="{&quot;src&quot;:&quot;http:\/\/s1.sinaimg.cn\/large\/001PHUPQzy7s6cXJ5hy9c&quot;,&quot;location&quot;:&quot;||&quot;,&quot;descrt&quot;:&quot;&quot;,&quot;iw&quot;:&quot;700&quot;,&quot;ih&quot;:&quot;933&quot;}"  src ="http://s1.sinaimg.cn/large/001PHUPQzy7s6cXJ5hy9c"  ALT="永嘉大师证道歌"  TITLE="永嘉大师证道歌" />
<p ABTYPE="abdesc"></P>
<div ABTYPE="abtext">
<p DIR="ltr">《证道歌》</P>
<p DIR="ltr">唐慎水沙门玄觉撰<br /></P>
<p DIR="ltr">&nbsp;<wbr>&nbsp;<wbr> 君不见，<br />
&nbsp;<wbr>&nbsp;<wbr>
绝学无为闲道人，不除妄想不求真，无明实性即佛性，幻化空身即法身，<br />
&nbsp;<wbr>&nbsp;<wbr>&nbsp;<wbr>
法身觉了无一物，本源自性天真佛，五阴浮云空去来，三毒水泡虚出没。<br />
　　证实相，无人法，刹那灭却阿鼻业，若将妄语诳众生，自招拔舌尘沙劫。<br />
　　顿觉了，如来禅，六度万行体中圆，梦里明明有六趣，觉后空空无大千。<br />
　　无罪福，无损益，寂灭性中莫问觅，昔来尘镜未曾磨，今日分明须剖析。<br />
　　谁无念，谁无生！若实无生无不生，唤取机关木人问，求佛施功早晚成。<br />
　　放四大，莫把捉，寂灭性中随饮啄，诸行无常一切空，即是如来大圆觉。<br />
　　决定说，表真乘，有人不肯任情征，直截根源佛所印，摘叶寻枝我不能。<br />
　　摩尼珠，人不识，如来藏里亲收得，六般神用空不空，一颗圆光色非色。<br />
　　净五眼，得五力，唯证乃知难可测，镜里看形见不难，水中捉月争拈得？<br />
　　常独行，常独步，达者同游涅槃路，调古神清风自高，貌悴骨刚人不顾。<br />
　　穷释子，口称贫，实是身贫道不贫，贫则身常披缕褐，道则心藏无价珍。<br />
　　无价珍，用无尽，利物应机终不吝，三身四智体中圆，八解六通心地印，<br />
&nbsp;<wbr>&nbsp;<wbr>
上士一决一切了，中下多闻多不信，但自怀中解垢衣，谁能向外夸精进。<br />
　　从他谤，任他非，把火烧天徒自疲，我闻恰似饮甘露，销融顿入不思议。<br />
　　观恶言，是功德，此即成吾善知识，不因讪谤起冤亲，何表无生慈忍力。<br />
　　宗亦通，说亦通，定慧圆明不滞空，非但我今独达了，恒沙诸佛体皆同。<br />
　　狮子吼，无畏说，百兽闻之皆脑裂，香象奔波失却威，天龙寂听生欣悦。<br />
　　游江海，涉山川，寻师访道为参禅，自从认得曹溪路，了知生死不相关。<br />
　　行亦禅，坐亦禅，语默动静体安然，纵遇锋刀常坦坦，假饶毒药也闲闲，<br />
&nbsp;<wbr>&nbsp;<wbr> 我师得见燃灯佛，多劫曾为忍辱仙。<br />
　　几回生，几回死，生死悠悠无定止，自从顿悟了无生，于诸荣辱何忧喜。<br />
　　入深山，住兰若，岑崟幽邃长松下，优游静坐野僧家，閴寂安居实潇洒。<br />
　　觉即了，不施功，一切有为法不同，住相布施生天福，犹如仰箭射虚空。<br />
　　势力尽，箭还坠，招得来生不如意，争似无为实相门，一超直入如来地。<br />
　　但得本，莫愁末，如净瑠璃含宝月，既能解此如意珠，自利利他终不竭。<br />
　　江月照，松风吹，永夜清宵何所为，佛性戒珠心地印，雾露云霞体上衣。<br />
　　降龙钵，解虎锡，两钴金环鸣历历，不是标形虚事持，如来宝杖亲踪迹。<br />
　　不求真，不断妄，了知二法空无相，无相无空无不空，即是如来真实相。<br />
　　心镜明，鉴无碍，廓然莹彻周沙界，万象森罗影现中，一颗圆光非内外。<br />
　　豁达空，拨因果，莽莽荡荡招殃祸，弃有著空病亦然，还如避溺而投火。<br />
　　舍妄心，取真理，取舍之心成巧伪，学人不了用修行，真成认贼将为子。<br />
　　损法财，灭功德，莫不由斯心意识，是以禅门了却心，顿入无生知见力。<br />
　　大丈夫，秉慧剑，般若锋兮金刚焰，非但空摧外道心，早曾落却天魔胆。<br />
　　震法雷，击法鼓，布慈云兮洒甘露，龙象蹴踏润无边，三乘五性皆醒悟，<br />
&nbsp;<wbr>&nbsp;<wbr>
雪山肥腻更无杂，纯出醍醐我常纳，一性圆通一切性，一法遍含一切法，<br />
&nbsp;<wbr>&nbsp;<wbr>
一月普现一切水，一切水月一月摄，诸佛法身入我性，我性同共如来合，<br />
&nbsp;<wbr>&nbsp;<wbr>
一地具足一切地，非色非心非行业，弹指圆成八万门，刹那灭却三祇劫，<br />
&nbsp;<wbr>&nbsp;<wbr> 一切数句非数句，与吾灵觉何交涉。<br />
　　不可毁，不可赞，体若虚空无涯岸，不离当处常湛然，觅即知君不可见。<br />
　　取不得，舍不得，不可得中祗么得。<br />
　 默时说，说时默，大施门开无壅塞，有人问我解何宗，报道摩诃般若力，<br />
&nbsp;<wbr>&nbsp;<wbr>
或是或非人不识，顺行逆行天莫测，吾早曾经多劫修，不是等闲相诳惑。<br />
　　建法幢，立宗旨，明明佛勅曹溪是，第一迦叶首传灯，二十八代西天记。<br />
　　法东流，入此土，菩提达摩为初祖，六代传衣天下闻，后人得道何穷数。<br />
　　真不立，妄本空，有无俱遣不空空，二十空门元不著，一性如来体自同。<br />
　　心是根，法是尘，两种犹如镜上痕，痕垢尽除光始现，心法双忘性即真。<br />
　　嗟末法，恶时世，众生福薄难调制，去圣远兮邪见深，魔强法弱多怨害，<br />
&nbsp;<wbr>&nbsp;<wbr> 闻说如来顿教门，恨不灭除令瓦碎。<br />
&nbsp;<wbr>&nbsp;<wbr>
作在心，殃在身，不须怨诉更尤人，欲得不招无间业，莫谤如来正法轮！<br />
　 旃檀林，无杂树，郁密森沈狮子住，静林间，独自游，飞禽走兽皆远去。<br />
　　狮子儿，众随后，三岁便能大哮吼，若是野干逐法王，百年妖怪虚开口。<br />
　　圆顿教，勿人情，有疑不决直须争，不是山僧逞人我，修行恐落断常坑。<br />
　　非不非，是不是，差之毫厘失千里，是则龙女顿成佛，非则善星生陷坠，<br />
&nbsp;<wbr>&nbsp;<wbr>
吾早年来积学问，亦曾讨疏寻经论，分别名相不知休，入海算沙徒自困，<br />
&nbsp;<wbr>&nbsp;<wbr>
却被如来苦诃责，数他珍宝有何益。从来蹭蹬觉虚行，多年枉作风尘客。<br />
　　种性邪，错知解，不达如来圆顿制，二乘精进没道心，外道聪明无智慧。<br />
　　亦愚痴，亦小騃，空拳指上生实解，执指为月枉施功，根境法中虚揑怪，<br />
&nbsp;<wbr>&nbsp;<wbr> 不见一法即如来，方得名为观自在。<br />
&nbsp;<wbr>&nbsp;<wbr> 了即业障本来空，未了应须还夙债。<br />
&nbsp;<wbr>&nbsp;<wbr> 饥逢王膳不能餐，病遇医王争得瘥。<br />
　　在欲行禅知见力，火中生莲终不坏，勇施犯重悟无生，早时成佛于今在。<br />
　　狮子吼，无畏说，深嗟懵懂顽皮靼，只知犯重障菩提，不见如来开秘诀。<br />
　　有二比丘犯婬杀，波离萤光增罪结，维摩大士顿除疑，犹如赫日销霜雪。<br />
　　不思议，解脱力，妙用恒沙也无极，四事供养敢辞劳，万两黄金亦消得，<br />
&nbsp;<wbr>&nbsp;<wbr> 粉身碎骨未足酬，一句了然超百亿。<br />
　　法中王，最高胜，恒沙如来同共证，我今解此如意珠，信受之者皆相应。<br />
　　了了见，无一物，亦无人，亦无佛，大千沙界海中沤，一切圣贤如电拂。<br />
　　假使铁轮顶上旋，定慧圆明终不失。<br />
　　日可冷，月可热，众魔不能坏真说，象驾峥嵘慢进途，谁见螳螂能拒辙。<br />
　　大象不游于兔径，大悟不拘于小节，莫将管见谤苍苍，未了吾今为君诀。<br />
　　<br />
&nbsp;<wbr>&nbsp;<wbr> 永嘉证道歌 (终)</P>
</DIV>
<img ABTYPE="abimg" ABDATA="{&quot;src&quot;:&quot;http:\/\/s1.sinaimg.cn\/large\/001PHUPQzy7s6cXzGw606&quot;,&quot;location&quot;:&quot;||&quot;,&quot;descrt&quot;:&quot;&quot;,&quot;iw&quot;:&quot;640&quot;,&quot;ih&quot;:&quot;448&quot;}"  src ="http://s1.sinaimg.cn/large/001PHUPQzy7s6cXzGw606"  ALT="永嘉大师证道歌"  TITLE="永嘉大师证道歌" />
<p ABTYPE="abdesc"></P>
</DIV>							
		</div>
						
                <p><a href="index.html">返回目录</a></p>
            </body>
        </html>